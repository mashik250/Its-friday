আওয়ামী ফ্যাসিস্টদের আমলেও মানবিক কাজে সবচেয়ে এগিয়ে ছিল জামায়াত

২০২২ সালে পঞ্চগড়ের করতোয়া নদীতে নৌকাডুবির ঘটনায় মৃত ৭১ জনের পরিবারকে ২১ লাখ টাকা সহায়তা করেছিল বাংলাদেশ জামায়াত ইসলামী। ২১ লাখ টাকার মধ্যে নিহত প্রত্যেকের পরিবার পেয়েছিল ৩০ হাজার টাকা করে। ২০২২ সালের ২৮ সেপ্টেম্বর পঞ্চগড় ও ঠাকুরগাঁওয়ের বিভিন্ন এলাকার নিহতদের বাড়ি বাড়ি গিয়ে স্বজনদের হাতে এই অর্থসহায়তা তুলে দিয়েছিল দলটির আমির ডা. শফিকুর রহমান। 

উল্লেখ্য, ২০২২ সালের ২৫ সেপ্টেম্বর রোজ রবিবার করতোয়া নদীর অপরপাড়ে বদেশ্বরী মন্দিরে মহালয়া পূজা উপলক্ষে আয়োজিত ধর্মসভায় যোগ দিতে সনাতন ধর্মালম্বীরা নৌকা যোগে নদী পার হচ্ছিলেন। তবে ৫০ থেকে ৬০ জনের ধারণ ক্ষমতার নৌকাটিতে ওঠেন শতাধিক যাত্রী। অতিরিক্ত যাত্রীর চাপে নদীর মাঝে গিয়ে নৌকাটি ডুবে যায়। কয়েকজন সাঁতরে তীরে আসতে পারলেও অধিকাংশই পানিতে ডুবে যান।
