ভারতের কিছু সংবাদমাধ্যমে বাংলাদেশ সেনাবাহিনীতে ‘অভ্যুত্থান বা অস্থিতিশীলতার’ ভিত্তিহীন খবর প্রকাশিত হয়েছে উল্লেখ করে একে ‘ভিত্তিহীন এবং দায়িত্বজ্ঞানহীন’ বলে প্রতিক্রিয়া জানিয়েছে বাংলাদেশ সরকার।

অন্তর্বর্তী সরকারের প্রধান উপদেষ্টার প্রেস উইং থেকে গণমাধ্যমে পাঠানো এক বিবৃতিতে এ প্রতিক্রিয়া জানানো হয়। এতে বলা হয়, ‘দ্য ইকোনমিক টাইমস, ইন্ডিয়া টুডেসহ ভারতের কিছু সংবাদমাধ্যম সম্প্রতি বাংলাদেশ সেনাবাহিনীর অভ্যন্তরে অভ্যুত্থান বা অস্থিতিশীলতার অভিযোগে যে খবর প্রকাশ করেছে, তা কেবল ভিত্তিহীনই নয়, বরং অত্যন্ত দায়িত্বজ্ঞানহীনও’।

‘এ ধরনের বিভ্রান্তিকর প্রচারণা, (অন্য দেশের) হস্তক্ষেপ না করার নীতির পরিপন্থি’, যোগ করা হয় বিবৃতিতে।
